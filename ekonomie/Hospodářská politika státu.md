---
layout: default
title: Hospodářská politika státu
permalink: /ekonomie/hospodarska-politika-statu/
---

- je souhrn cílů, nástrojů, rozhodovacích procesů a opatření státu v jednotlivých oblastech ekonomické reality (je to v podstatě aplikace hospodářské teorie v řízení ekonomiky země).
- je často používána jako označení pro státní
zásahy do národního hospodářství (ekonomiky)
- nositelem hospodářské politiky je stát
- podmínka výkonu HP je, aby stát byl vybaven zákonodárnou a výkonnou mocí

### Státní instituce a organizace

- **Stát** je tvořen řadou institucí a organizací, které na sebe vzájemně
působí a ovlivňují se
- **Parlament** – poslanecká sněmovna a senát; schvalují zákony,
které vytvářejí hranice pro fungování společnosti i ekonomiky
- **Vláda** – nejvyšší výkonný orgán; základní tvůrce HP; finanční
prostředky na HP získává skrze státní rozpočet; řídí mnoho
institucí (např. ministerstva)

### Další instituce a organizace

#### Centrální banka

- v ČR je to ČNB
- ovlivňuje komerční bankovní trh a množství peněz v oběhu
- cílem je zajistit měnovou stabilitu
- je samostatná a nezávislá na vládě

#### Mezinárodní organizace a instituce

- **Mezinárodní organizace** – samostatné subjekty; mají svou HP, jíž formují při setkání členských států
    - **OECD** - Organizace pro hospodářskou spolupráci a rozvoj
        - koordinuje ekonomickou a sociálně-politickou spolupráci členských zemí
        - zprostředkovává nové investice, prosazuje liberalizaci mezinárodního obchodu
        - Cílem OECD je napomáhat k dalšímu ekonomickému rozvoji, potlačení nezaměstnanosti, stabilizaci a rozvoji mezinárodních finančních trhů
    - **MMF** – Mezinárodní měnový fond
        - je mezinárodní organizace přidružená k OSN
        - Cílem je usnadňovat mezinárodní měnovou spolupráci, podporovat stabilitu směnných kurzů a prostřednictvím půjček podporovat státy, jež zažívají hospodářské potíže.
- **Nadnárodní organizace** - přejímají část rozhodovacích pravomocí státu v rámci integračních seskupení (EU)

### Tržní hospodářství nebo Centrálně řízené hospodářství?

#### Tržní hospodářství

- Je založené na tržním principu, je řízené tržním mechanismem (všechny otázky se řeší interakcí nabídky a poptávky).
- K hledání rovnováhy dochází skrze cenový mechanismus (změnami cen se hledá rovnováha mezi poptávkou a nabídkou).
- Obvykle převažuje soukromé vlastnictví
 
#### Centrálně řízené hospodářství

- Je vše řízeno rozhodnutími a příkazy ústřední autority (vlády), která určuje co, kdy a jak bude ve společnosti vyráběno a rozdělováno.
- Obvykle ve společnosti převažuje státní vlastnictví.
- Který systém zvolit? Efektivní, ale nemilosrdný trh nebo „těžkopádnou“ neefektivní ekonomiku se sociálními jistotami? Zatím se spíše preferuje tržní hospodářství. Bohužel ani jeden systém není dokonalý
- Proto v realitě nalezneme nejčastěji kompromisní model, kdy je tržní hospodářství vždy určitou měrou regulováno státem.
 
### Co očekáváte od dobře fungujícího hospodářství?

Jak by mělo vypadat?  
Jak poznáme, že hospodářství funguje dobře či špatně?  

### Cíle hospodářské politiky

- „Hospodářská politika vlády ČR je zaměřena na podporu růstu, snižování nezaměstnanosti a zvyšování konkurenceschopnosti ekonomiky“.

#### Základní cíle hospodářské politiky

- **Vysoká zaměstnanost a nízká nezaměstnanost** – ne 100% zaměstnanost, ale dosažení přirozené míry zaměstnanosti; indikátor: míra nezaměstnanosti
- **Stabilita cenové hladiny** – snaha o minimalizaci výkyvů cenové hladiny; indikátor: úroveň inflace
- **Vysoká úroveň a dynamika produktu** – reálný produkt by měl růst rovnoměrně a tempem, které zajistí dostatečnou zaměstnanost a cenovou stabilitu; indikátor: růst HDP
- **Vyrovnaná bilance zahraničního obchodu** – snaha státu o dosažení vyrovnané platební bilance a stability měnových trhů; indikátor: saldo zahraničního obchodu
- **Vyrovnanost státního rozpočtu**

#### Další cíle hospodářské politiky

- zvýšení ekonomické svobody
- posílení ekonomické rovnosti
- zvýšení národohospodářské efektivnosti
- zvýšení mezinárodní ekonomické konkurenceschopnosti země
 
#### Problémy cílů hospodářské politiky

- Dlouhodobé plnění všech těchto cílů obtížné
- Cíle jsou navíc značně **kontroverzní** – plnění jednoho cíle narušuje plnění druhého…
- Zásahy státu, i když dobře míněné, mohou vést naopak ke zhoršení situace.
- Je tedy otázkou **zda vůbec zasahovat** a když ano, tak **do jaké míry?**
- Jinými slovy: Kdy nechat volně působit tržní síly (neviditelnou ruku trhu) a kdy hospodářství regulovat (viditelnou rukou státu)?

### Nástroje hospodářské politiky

Obecně považujeme za nástroje jednotlivé druhy hospodářských politik *(tyto politiky vyjadřují určité myšlenky/směry jakými se dá ekonomika ovlivňovat; každá má trochu odlišné cíle, princip působení i dílčí používané nástroje)*

- Fiskální politika
- Monetární politika
- Důchodová politika
- Zahraniční obchod a měnová politika

Tyto jednotlivé politiky by měly tvořit vnitřně strukturovanou a kooperující soustavu

#### Fiskální politika

- **Fiskální politika (FP) je realizována prostřednictvím státního rozpočtu (SR) resp. soustavou veřejných rozpočtů**
- Výdaje státu **zvyšují poptávku** (agregátní) → na zvýšení poptávky firmy reagují zvýšením produkce, což vede k:
    - A) růstu zisků, ze kterých se **odvádějí daně do SR** na další fiskální výdaje
    - B) zaměstnání více lidí a dalších výrobních faktorů, což zvyšuje důchody domácností → vzrůstá spotřeba (poptávka), ale i úspory domácností (uloženy např. v bankách), což zlevňuje cenu peněz (snižují se úroky)
    - C) firmy mají zájem investovat (nízké úroky) a půjčují si proto více kapitálu (od bank) a zvyšují dále produkci
- Vložením peněz do ekonomiky skrze SR vede k nastartování těchto procesů a zpětně k růstu důchodů (a tedy daní jako příjmu SR). Proces se cyklicky opakuje a tímto podporuje ekonomický růst.

#### Monetární politika

- Vychází z předpokladu, že **ovlivňováním množství peněz v ekonomice a jejich ceny** (úroky) na optimální úroveň lze dosáhnout rovnováhy a požadovaného růstu ekonomiky (tato opatření však musí odpovídat reálným požadavkům a stavu ekonomiky).

- *Příklad:*
- *Snížení ceny peněz podněcuje firmy k investicím (nízké úroky z úvěrů), což **zvyšuje produkt a důchody a přispívá k hospodářskému růstu***

- MP je realizována prostřednictvím **centrální banky** (skrze emisi peněz); ovlivňuje cenu a množství peněz v oběhu a tím dochází k ovlivnění dynamiky růstu ekonomiky a rovnováhy platební bilance a měnových kurzů - tím bude ovlivněna úroveň cen a zaměstnanosti
 
#### Důchodová politika

- **Důchodová politika** – zaměřena na stabilizaci cenové hladiny působením na vývoj nominálních mezd a cen vládou

- Stát působí na ceny výrobních faktorů – nap ř. stanovení max. a min. mezd a cen, resp. jejich zmrazení

#### Zahraniční obchodní a měnová politika

- celní politika, kurzová politika – závisí na otevřenosti ekonomiky
- Pokud se ekonomika spíše uzavírá zahraničnímu obchodu, pak jsou v ekonomice uplatňovány vysoké dovozní cla a kvóty, případně embarga a další zákazy
- Pokud chce být ekonomika spíše otevřená, je odstraňováním překážek podporován pohyb osob, zboží, služeb a kapitálu.
 
### Hlavní přístupy k hospodářské politice

#### Keynesiánská ekonomie

- Výchozím předpokladem je názor, že ekonomika je vnitřně nestabilní systém, jež není schopen využívat disponibilní ekonomické zdroje

**jen působením tržních sil => nutné zásahy státu**

- Základní zdroj nestability a neefektivnosti je nedostatečná agregátní poptávka ( AD) → při odpovídající nabídce nejsou využity všechny zdroje

*ekonomika funguje pod úrovní svých skutečných možností (potenciálem)*

- Díky nízké poptávce (agregátní) je nízká úroveň produkce (vzhledem k potenciálním možnostem), existují nevyužité zdroje a je značná nezaměstnanost

*snaha o stimulaci AD především skrze FP (např. vládní nákupy statků a služeb) a případně i monetární politiku (změny úrokových sazeb)*

- Keynesiánská teorie vznikala v období hospodářských krizí mezi světovými válkami a proto má **„pesimistický pohled“** na ekonomiku
    - předpokládá, že je pod **potenciálem (existuje nezaměstnanost a nejsou využity všechny zdroje)**
    - Tyto předpoklady platily ve válkami či jinými faktory narušených ekonomikách.
    - Určité defekty samozřejmě vykazují i současné světové ekonomiky, a proto jsou považovány přístupy Keynesiánců za stále aktuální.
 

#### Neoklasická (monetární) ekonomie

- Prosazuje tradiční tržní ekonomiku.
- Prezentuje „optimistický pohled“ na ekonomiku, kdy předpokládá, že ekonomika je zdravá a funguje na potenciálu
    - díky působení tržního mechanismu jsou využity **všechny zdroje**, **tržní autoregulační síly** zajišťují dlouhodobou výkonnost a efektivnost ekonomiky (efektivní využívání zdrojů) **bez nutnosti výrazných státních zásahů do ekonomiky**
- Hlavním **zdrojem neefektivnosti** ekonomiky **jsou státní zásahy**, hlavně ty, které podporují přesun zdrojů ze soukromého do veřejného sektoru (podpora vládních investic na úkor soukromých, které jsou efektivnější)
- Nechtějí stimulovat (agregátní poptávku AD), její zvýšení by vzhledem k tomu, že ekonomika je na potenciálu (tedy „fixní agregátní nabídka“) vedlo pouze k růstu cen – inflaci.
- Jde jim **o stranu nabídky**.
- Cílem je vytvořit stabilní ekonomické prostředí (motivace k práci, podnikání a spoření).
- Významným nástrojem je monetární (měnová) politika

### Magický čtyřúhelník

- Vytvořen pro účely hodnocení úspěšnosti HP
- Vrcholy představují 4 cíle HP:
- Tempo růstu reálného produktu: růst HDP ve stálých cenách v %
- Výše nezaměstnanosti: míra nezaměstnanosti v % (U – Unemployment)
- Stabilita cen: míra inflace v % (I - Inflation)
- Saldo vývozů a dovozů: podíl salda obchodní bilance na nominálním GDP v % (B – Balance)
- Obtížné současně dosáhnout všech žádoucích cílů;

všechny tyto veličiny spolu souvisí a ovlivňují se
![HPS 1](/assets/hps-1.png)

### Shrnutí

#### Cíle makroekonomické politiky

- Produkt
- Vysoká úroveň
- Vysoká míra růstu
- Zaměstnanost
- Vysoká úroveň
- Nízká nedobrovolná nezaměstnanost
- Stabilita cenové hladiny
- Zahraniční obchod
- Rovnováha mezi exportem a importem
- Stabilní měnový kurs
 Nástroje makroekonomické politiky
- Fiskální politika (FP)
- Vládní výdaje, Daně

#### FP – skrze veřejné rozpočty ovlivňuje hlavně agregátní poptávku

- Monetární politika (MP)
- Ovlivňování množství peněz (nabídky peněz) a úrokových sazeb

#### MP – skrze měnové nástroje ovlivňuje peněžní stabilitu, tzn. nabídku peněz v ekonomice

- Důchodová/sociální politika
- Od mzdově-cenových doporučení až k úplné regulaci cen a mezd
- Zahraničně obchodní politika
- Obchodní politika
- Měnové kursy, intervence
 Základní přístupy k HP
- Rozdílné názory ekonomů na HP
- Zásadní rozpory:
    - Úloha a schopnost státu zasahovat do ekonomiky a ovlivňovat ji
    - Schopnost státu řešit tržní selhání
    - Nebezpečnost těchto zásahů
    - Dvě základní protikladné teorie:
        - Keynesiánská ekonomie
        - Neoklasická ekonomie
    - V praktickém uplatnění však dochází k **prolínání obou teorií**, hledání kompromisů a přizpůsobování současným podmínkám

### Přístupy k organizaci hospodářství

![HPS 2](/assets/hps-2.png)

### Státní rozpočet

- Je plán hospodaření ČR.
- Ústředním orgánem státní správy pro státní rozpočet je Ministerstvo financí.
- Účet státního rozpočtu spravuje Česká národní banka.
- Státní rozpočet přijímá pouze Poslanecká sněmovna Parlamentu České republiky zákonem, jehož návrh vypracovává Ministerstvo financí a schvaluje vláda České republiky.
- Tvorbu a obsah upravuje zákon o rozpočtových pravidlech č. 218/2000 Sb.

### Státní rozpočet

- zákon, který uvádí zdroje a velikost příjmů i výdaje pro příští kalendářní rok.
- centralizovaný peněžní fond, jehož příjmy a výdaje se řídí zákony a politickými preferencemi vlády. 

- Druhy státních rozpočtů:
    - **vyrovnaný** - příjmy se rovnají výdajům
    - **přebytkový** - příjmy jsou větší než výdaje
    - **deficitní** - výdaje jsou větší než příjmy

![HPS 3](/assets/hps-3.png)

#### Příjmy státního rozpočtu

**Rozlišujeme na:**
- **daně, cla, poplatky**
    - Daňové příjmy jsou například: DPH, Spotřební daně, DPPO, DPFO, Majetkové daně, Odvod z loterií a Daň z hazardu
    - Před vstupem do Evropské unie náležely všechny příjmy ze cla státnímu rozpočtu. Od roku 2004, kdy Česká republika v rámci vstupu do Evropské unie vstoupila i do Evropské celní unie, má Česká republika nárok na podíl na clech, který je členským státům evropské unie ponechán na úhradu nákladů spojených s jejich výběrem a výnosy ze sankcí a úhrad exekučních nákladů v celním řízení.
    - Poplatky jako například:správní a soudní poplatky[
- **dotace, podpory, dary** (peněžní dary poskytnuté organizačním složkám státu použité v běžném rozpočtovém roce)
- **prodej zpoplatněných statků a služeb** (např. těžba surovin, čerpání vody, pronájem frekvencí)
- **půjčky od státu**
- **Příjmy z pojistného na sociální zabezpečení a příspěvek na státní politiku zaměstnanosti včetně penále**

<p style="font-weight: 700; text-align: center;">Příjmy státního rozpočtu za rok 2021</p>

![HPS 4](/assets/hps-4.png)

##### Vysvětlivky k příjmům

- **DPH** - daň z přidané hodnoty
- **SD** - spotřební daně z minerálních olejů, tabákových výrobků včetně surového tabáku a zahřívaných tabákových výrobků, piva vína a meziproduktů, lihu a také včetně tzv. energetických daní a odvodu z elektřiny
- **DPPO** - daně z příjmů právnických osob z přiznání a vybíraná srážkou
- **DPFO** - daně z příjmů fyzických osob zahrnující daň ze závislé činnosti, z přiznání a vybíranou srážkou
- **Pojistné** - pojistné na sociální zabezpečení a příspěvek na státní politiku zaměstnanosti. Nezahrnuje pojistné na veřejné zdravotní pojištění odváděné zdravotním pojišťovnám
- **EU/FM** - příjmy z Evropské unie a finančních mechanismů, které představují již proplacený podíl EU/FM na financování společných programů s ČR
- **Ostatní** - dopočet do celku daňových i ostatních příjmů nedaňové povahy

##### Vysvětlivky k výdajům

- **Platy** - platy a pojistné na úrovni organizačních složek státu
- **NT SS** - neinvestiční transfery podnikatelským subjektům a neziskovým a podobným organizacím
- **NT ÚVR** - neinvestiční transfery veřejným rozpočtům ústřední úrovně (odvod za státní pojištěnce a transfery státním fondům)
- **NT ÚSC** - neinvestiční transfery územním rozpočtům
- **NT PO** - neinvestiční transfery příspěvkovým organizacím
- **Ostatní NV** - ostatní neinvestiční výdaje (dopočet do celku) které zahrnují především běžné provozní výdaje, výdaje na obsluhu státního dluhu, odvody do rozpočtu EU
- **Investice** - kapitálové výdaje, ...
 

#### Výdaje státního rozpočtu

- **Mandatorní výdaje** – prostředky, které musí vláda vynaložit ze zákona. Nemůže volně rozhodovat o jejich výši. (dávky sociálního zabezpečení, státní příspěvek na penzijní připojištění a stavební spoření, dávky státní sociální podpory, dávky v nezaměstnanosti aj).
- **Kvazimandatorní výdaje** - např. výdaje na aktivní politiku zaměstnanosti, armádu, zahraniční pomoc, platy zaměstnanců veřejného sektoru, příspěvky do rozpočtů mezinárodních organizací aj.
- **Ostatní výdaje** – stát nemá povinnost tyto výdaje realizovat, jsou to výdaje pro splnění vládního programu.

<p style="font-weight: 700; text-align: center;">Výdaje státního rozpočtu 2021</p>

![HPS 5](/assets/hps-5.png)

**Plnění státního rozpočtu za rok 2021**

- Hospodaření státního rozpočtu skončilo v roce 2021 schodkem 419,7 mld. Kč.
- **Deficit hospodaření státního rozpočtu se v roce 2021 prohloubil o 52,2 mld. Kč.**

- Již druhým rokem se na výsledku podepsaly důsledky epidemie nemoci COVID-19 v podobě nižšího ekonomického výkonu a podpůrná či stimulační opatření zasaženým odvětvím ekonomiky, zdravotnímu systému a domácnostem.

<p style="font-weight: 700; text-align: center;">Roční saldo státního rozpočtu</p>

![HPS 6](/assets/hps-6.png)

<p style="font-weight: 700; text-align: center;">Měsíční saldo státního rozpočtu</p>

![HPS 7](/assets/hps-7.png)

### Státní dluh

- je dluh tvořený závazky vlády.
- vzrůstá deficitním financováním státního rozpočtu
- je financován státními pokladničními poukázkami, státními dluhopisy (obligacemi), přímými půjčkami nebo například půjčkami od Evropské investiční banky
- státní dluh tvoří dlouhodobě cca 90% celkového veřejného zadlužení
 
#### Státní x vládní dluh

- Pojem „státní dluh“ je často mylně zaměňován s **veřejným neboli vládním dluhem**
- Český vládní dluh tvoří právě zmiňovaný státní dluh, nicméně i dluhy obcí, krajů, veřejných příspěvkových organizací, státních fondů a zdravotních pojišťoven
 
#### Státní dluh v číslech

- V roce 2020 vykázalo hospodaření státu deficit 367,4 miliardy Kč a státní dluh činil 2,05 bilionu Kč.
- Ke konci roku 2021 by měl státní dluh činit 2,53 bilionu Kč

<p style="font-weight: 700; text-align: center;">Graf vývoje státního dluhu 1993 - 2020</p>

![HPS 8](/assets/hps-8.png)

**Vývoj státního dluhu do 9/2021**
 
#### Státní dluh 12/2021

- **Státní dluh stoupl na rekordních 2,5 bilionu korun**
- **rozpočet skončil s obřím schodkem**

<p style="font-weight: 700; text-align: center;">Deficit státního rozpočtu</p>

![HPS 9](/assets/hps-9.png)

<a href="https://www.mfcr.cz/cs/aktualne/tiskove-zpravy/2021/navrh-statniho-rozpoctu-na-rok-2022-miri-43271" target="_blank">MFČR – státní rozpočet</a>
