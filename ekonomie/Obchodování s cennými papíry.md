---
layout: default
title: Obchodování s cennými papíry
permalink: /ekonomie/obchodovani-s-cennymi-papiry/
---

Obchodování s cennými papíry

### 1 Druhy trhu

Nabídka relativně volných peněz – S a D, střetem je vytvoření ceny peněz

![CP 1](/assets/cp-1.png)

### 2 Burza

#### Pojem

***Je to označení pro místo, kde se střetává nabídka s poptávkou. Jde o organizovaný trh, kam jedni přijdou s úmyslem prodat a jiní s úmyslem koupit***

#### Historie burzy v Čechách

Burzy v dnešním slova smyslu vznikaly v Evropě podle dochovaných zpráv už ve 12 století.

V českých zemích se snahy o vlastní burzovní trh datují do doby panování Marie Terezie, za jejíž vlády vznikla v roce 1771 Vídeňská burza. Praha si nakonec musela ještě sto let počkat. Vznik významné hospodářské instituce, která podléhala státnímu dozoru, totiž vyžadoval povolení úřadů. A tak až v roce 1871 byly úpisem 29 870 zlatých od 389 zakladatelů zajištěny potřebné ﬁnance k založení a udržování burzy, která slavnostně zahájila činnost. První burzovní shromáždění a vlastně tak i první burzovní ochody proběhly 17.dubna 1871 v ulici Na Příkopě v prostorách připomínajících spíše prodejnu zboží.

#### Druhy burz

Burzy se dají dělit podle mnoha kritérií. Pokud je budeme dělit podle investičního nástroje, viz příklad výše, máme například burzy:

- akciové,
- derivátové, (deriváty CP – opce, swapy, future, forward)
- plodinové,
- dluhopisové atd.
- drahých kovů (nejvýznamnější Londýn)

#### Burza CP Praha, a. s.

Burza cenných papírů Praha, a.s. (BCPP), je největším a nejstarším organizátorem trhu s cennými papíry v České republice. Hlavním úkolem burzy je dát dohromady investory, kteří chtějí zhodnotit své peníze, a firmy, které chtějí získat nový kapitál.

Plní tak významnou funkci pro celou národní ekonomiku.

Na činnost burzy a na celkové dění na kapitálovém trhu dohlíží Česká národní banka (ČNB).

Obchodování na BCPP probíhá prostřednictvím licencovaných obchodníků s cennými papíry, kteří jsou zároveň členy burzy. Jedná se především o významné banky a makléřské firmy. Jestliže se tedy investor rozhodne na burze investovat, je třeba obrátit se na některého ze **členů burzy**.

##### Význam pro investory

Na burze cenných papírů mohou investoři kdykoliv nakupovat a prodávat cenné papíry za účelem zisku. A proč investoři volí BCPP? Třeba pro vysoké dividendy či pro znalost lokálních firem.

##### Význam pro firmy

Vstup na burzu přináší firmám dodatečný kapitál, který mohou využít pro ﬁnancování investic, výzkumů nebo například pro pronikání na další trhy.

BCPP nabízí několik trhů vhodných pro různé typy společností - od elitního [Prime Marketu](https://www.pse.cz/obchodovani/trhy/prime-market) pro velké firmy až po [START Market](https://www.pxstart.cz/) určený pro menší a inovativní české firmy.

#### Orgány burzy

![CP 2](/assets/cp-2.png)

##### Valná hromada

Valná hromada je nejvyšším orgánem burzy. (Největším akcionářem je Wiener Börse AG, Wallnerstrasse 8, P.O. Box 192, A 1010 Wien (Vídeň), která drží 99,543 % akcií.)

##### Dozorčí rada

Dozorčí rada je volena valnou hromadou a dohlíží na výkon působnosti burzovní komory a na uskutečňování činnosti burzy. Podrobný popis působnosti burzovní dozorčí rady je uvedený ve stanovách Burzy.

##### Burzovní komora

Členové burzovní komory jsou voleni valnou hromadou. Burzovní komora je statutárním orgánem burzy, který řídí její činnost a jedná jejím jménem. 

Podrobný popis působnosti burzovní komory je uvedený ve stanovách Burzy.

##### Burzovní výbor pro kotaci

Přijímá cenné papíry k obchodování na hlavním trhu. Dále se podílí na kontrole dodržování informačních povinností emitentů vyplývající z burzovních pravidel.

##### Burzovní výbor pro burzovní obchody

Zabývá se návrhy a podněty související s obchodováním, např. parametry obchodování, podmínky činnosti tvůrců trhu, zavádění nových produktů a funkcionalit atp.

### Druhy burzovních obchodů

Druhy burzovních obchodů

- **promptní** – okamžité, uskutečňuje se ihned převod CP a peněz mezi prodávajícím a kupujícím v den uzavření obchodu
- **terminované** – v předem stanoveném termínu za předem dohodnutou cenu, cílem je předejít výkyvům v kurzu CP
- **spekulativní** (rizikové) Speciﬁckou činností je spekulace. Burzovní spekulace je podnikatelská činnost. Burzovní spekulanti kupují burzovní papíry na několik hodin nebo dní. Je to založené na uvážení určitých burzou působících okolností, který vytvářejí kursový pohyb, čehož využívají makléři ve svůj prospěch.
    - denní spekulace na několik dní
    - měsíční spekulace na několik měsíců

*Zisk se pak rovná kurzovnímu rozdílu = rozdílu mezi cenou nákupní a prodejní. Máme dvě formy spekulace*

- vzestup kursu = Hausista kupuje cenné papíry za předpokladu, že kurz stoupne. Takže je bude moci prodat za vyšší kurz
- pokles kursu = Basista počítá s poklesem kursu. Proto cenné papíry prodá, aby je k určitému termínu koupil za nižší cenu.
- **opční** – forma spekulativních obchodů, obchoduje se tu s právy CP (jde o právo prodat CP v předem stanovené době za právo volby ceny – to je u prodeje u koupi CP – právo koupit CP v předem stanovené době, s právem volby ceny
- **obchody přímé** - realizují se tak, že vyrovnávání pohledávek a závazků probíhá přímo mezi prodávajícím a kupujícím. Není tu zprostředkovatel
- **obchody k uspořádání** Jsou to obchody, které se zaúčtují ve stanovené lhůtě a peněžním ústavu, pode řádu.

### RM Systém, česká burza cenných papírů, a. s.

RM-SYSTÉM, česká burza cenných papírů je trhem, na kterém se obchoduje s akciemi předních českých i zahraničních společností jako například ČEZ, Philip Morris ČR, Komerční banka, Erste Group Bank nebo Volkswagen, Deutsche Telekom, Intel, Nokia či Microsoft.

Historie české burzy sahá do roku 1993. Za dobu své existence poskytla služby více jak 3 milionům zákazníků. Pravidelně spolupracuje s řadou předních vysokých škol a dlouhodobě se angažuje ve vzdělávání veřejnosti.

**On-line** se zde obchoduje také s akciemi, které se nevyskytují na pražské burze, jako jsou Pražská energetika či třeba Poštovní tiskárna cenin.

Česká burza RM-SYSTÉM je zaměřená **především na malé a střední investory**, kteří mají zájem o investování na kapitálovém trhu. Velmi snadno získá přístup na trh rovněž institucionální klient. Od 24. května 1993, kdy bylo zahájeno pravidelné obchodování, využilo služeb české burzy více než 3 miliony zákazníků.

Mezi největší výhody obchodování na české burze RM-S patří široká nabídka akciových titulů obchodovaných v českých korunách.

#### Rozdíly v obchodování na BCPP a RM S

![CP 3](/assets/cp-3.png)
