---
layout: default
title: Podnik a podnikání
permalink: /ekonomie/podnik-a-podnikani/
---

Podnik a podnikání
==================

***Podnik, cíle a funkce podniku, typy podniků, okolí podniku, vznik a zánik***


### Co je to podnikání?

Obchodní zákoník (platný do konce roku 2013) uváděl:
Podnikání je soustavná činnost prováděná podnikatelem samostatně, vlastním jménem a na vlastní odpovědnost, za účelem dosažení zisku.

Toto pojetí je také obsaženo v Živnostenském zákoně, avšak pojem podnikání je zaměněn za pojem živnostenské podnikání.

Obdobné definice se v podstatě drží i nový občanský zákoník, i když v něm již není přímo definován pojem podnikání, ale kdo je to podnikatel

- Soustavná činnost - je prováděná nepřetržitě nebo se pravidelně opakuje
- Podnikatel sám rozhoduje, jak bude činnost provádět
- Podnikatel vystupuje pod svým jménem nebo názvem firmy
- Podnikatel odpovídá za veškeré závazky vyplývající z jeho podnikání
- Zisk je považován za hlavní cíl podnikatelského úsilí

### Rysy podnikání

- Snaha o uspokojení potřeb zákazníků s sebou přináší riziko (je nutné jej přijmout a umět s ním pracovat)
- Do podnikání je nutné na počátku vložit nějaký kapitál, který musí být podnikáním zhodnocen
- cílevědomá činnost
- opakování, cyklický proces
- kreativita, tvůrčí přístup

Základním motivem je snaha o dosažení zisku (rozdíl výnosů a nákladů), případně jinak definovaného užitku.

Zisk je dosahován uspokojováním potřeb zákazníků (spokojený zákazník jako cíl)

### Bariéry podnikání

- Interní bariéry (často individuální problémy na straně podnikatele)
    - člověk nechce podnikat
    - člověk neumí podnikat,
    - člověk nemůže podnikat
- Externí bariéry (existují objektivně, člověk je obvykle nemůže ovlivnit):
    - Tržní (trh, na kterém by mohl prodávat je nasycený nebo třeba neexistuje)
    - Legislativní (určitá výroba může být zakázána nebo omezena)
    - Regionální (některé výrobky nebo služby nejsou v určitých regionech prodejné)
    - Sociální (pro určitou vrstvu obyvatel může být výrobek nepřijatelný nebo si jej nemohou dovolit koupit)
    - ...

### Kdo je podnikatel?

1. fyzická osoba (jednotlivec, OSVČ) nebo
2. právnická osoba (společnost nebo družstvo).

Podnikatelem může být:
- právnická osoba zapsaná v obchodním rejstříku (veden rejstříkovým soudem)
- fyzická osoba podnikající na základě živnostenského oprávnění (zapsán v živnostenském rejstříku vedeném živnostenským úřadem)
- osoba podnikající na základě jiného oprávnění (lékaři, právníci, poradci, atd.)
- fyzická osoba provozující zemědělskou výrobu

**Obchodní rejstřík** – povinně se zapisují obchodní společnosti a  zahraniční osoby podnikající v našem státě. Fyzické osoby dobrovolně.

Kdo samostatně vykonává na vlastní účet a odpovědnost výdělečnou činnost živnostenským nebo obdobným způsobem se záměrem činit tak soustavně za účelem dosažení zisku, je považován se zřetelem k této činnosti za podnikatele.
(občanský zákoník)

Podnikatel je také:
- Ten, kdo podstupuje riziko podnikání
- Ten, kdo je schopen pružně reagovat na měnící se podmínky prostředí, kdo je schopen rozpoznat příležitost
- Ten, kdo přichází s novými nápady
- Ten, kdo musí dělat rozhodnutí (často s významným a dlouhodobým dopadem)
- Osoba(y) s organizačními schopnostmi
- Osoba(y) s komunikačními a personálními dovednostmi
- Nositel podnikání

### Co je to podnik?

- slouží podnikateli k podnikatelské činnosti
- je ekonomicko-právním subjektem (má ekonomickou samostatnost a právní subjektivitu)
- je základní prvek institucionálního uspořádání hospodářství

Podnikem se (podle původního obchodního zákoníku) rozuměl: 
„Soubor hmotných (pozemky, stroje, budovy, dopravní prostředky, materiál, atd.), jakož i osobních (lidé pracující v podniku) a nehmotných (finance, práva, software, atd.) složek podnikání“.

Nový občanský zákoník definuje v § 502 tzv. obchodní závod: 
Obchodní závod (dále jen "závod") je organizovaný soubor jmění, který podnikatel vytvořil a který z jeho vůle slouží k provozování jeho činnosti. Má se za to, že závod tvoří vše, co zpravidla slouží k jeho provozu.

Podnik je obvykle chápán jako ziskový subjekt. Existují však i nestátní neziskové organizace, které nejsou orientovány na zisk, ale na potřeby společnosti.

### Důvody existence podniku:

- vyrábět a distribuovat zákazníkům výrobky (uspokojují jejich potřeby => přináší užitek)
- poskytovat služby (užitek) zákazníkům
- sloužit všem ostatním, kteří jsou s vývojem podniku spjati

Podnik má tedy i své společenské poslání, které představuje uspokojování potřeb nejen zákazníků, ale i všech ostatních zájmových skupin (tzv. stakeholders)

### Zájmové skupiny

- Majitelé
- Manažeři
- Zaměstnanci
- Zákazníci
- Konkurenční podniky
- Veřejnost
- Místní orgány
- Státní orgány
- Zahraniční subjekty

Existují i ryze praktické důvody existence podniku (oproti výrobě výrobků domácnostmi):
- Díky specializaci pracovníků a jejich kooperaci v podniku je možné vyrábět výrobky a poskytovat služby rychleji, levněji a někdy i kvalitněji, než kdyby je vyráběl jeden člověk
- Některé výrobky není schopen vyrobit jeden člověk (počítač, automobil, raketoplán) a jejich výrobu je nutné přenechat organizované instituci - podniku

### Co by měl podnik mít

- Obchodní firma (jméno)  – název podniku (u FO jméno a příjmení, případně dodatek, u PO název zapsaný v OR)
- Obchodní majetek – soubor majetkových hodnot patřících podnikateli a sloužících k podnikání
- Základní kapitál – peněžní vyjádření souhrnu vkladů společníků.

### Funkce podniku

**Obecná rovina**:
- Funkce společenská – spoluúčast na uspokojování potřeb v celospolečenském měřítku
- Funkce individuální – zhodnocovat prostředky (kapitál) vložený zakladatelem

**Konkrétní rovina**:
- Funkce výrobní, prodejní, zásobovací, personální, investiční, věd.-technická, finanční, správní,…
- Funkce ekonomická, sociální, technická, právní,…

### Podnikání a vlastnické vztahy

Podnikání (resp. řízení podniku) obvykle napomáhá, pokud je vlastnictví podniku:
- Jasně definované (je jasné, kdo podnik řídí a rozhoduje o jeho budoucnosti)
- Nerozdrobené mezi velké množství vlastníků (snadněji se dohodnou na budoucím vývoji podniku)
- Stabilní – nedochází k častým změnám vlastníků, kteří by pokaždé směřovali podnik jiným směrem

### Okolí podniku

![Příklad klasifikace okolí podniku](https://i.ibb.co/5RBCKtp/2023-02-08-19-15.png)

Okolí podniku můžeme rozlišovat například podle těchto hledisek (faktorů, jež ovlivňují fungování podniku):
- Geografické – prostorové umístění podniku může ovlivnit jeho úspěšnost
- Sociální – sociální skladba obyvatelstva (zaměstnanců, zákazníků,…), společenské zvyky
- Politické – politická stabilita v zemi, uspořádání státu
- Právní – stav a vývoj legislativy (např. daňové)
- Ekonomické – výkonnost NH, stabilita ekonomiky
- Ekologické – stav ŽP, stupeň ochrany ŽP
- Technologické – technolog. vyspělost regionu, státu (rozvinutost infrastruktury, komunikací, atd.)
- Etické – etické zásady ve společnosti (zvyky, etické normy)
- Kulturně historické okolí – kulturní specifika, národní zvyky
- Klasifikace okolí podniku

Vlivy okolí:
- Obec
- Veřejnost
- Legislativa
- Konkurence
- Zákazníci
- Životní
- prostředí
- Technologický pokrok

Okolí podniku jsou vlastně faktory, které podnik významně ovlivňují, a které podnik (resp. jeho vedení) nemůže přímo měnit, stanovit nebo určit, ale může je jen nepřímo ovlivňovat

#### Porterův model 5 sil

Porterův model pěti sil popisuje konkurenční okolí podniku. O tom zda bude podnik konkurenceschopný rozhoduje zejména působení uvedených faktorů. Cílem modelu je pomocí 5 tzv. sil určit ziskový potenciál určitého odvětví, tzn. jak lákavé je toto odvětví
1. riziko vstupu potenciálních konkurentů – Jak snadné nebo obtížné je pro nového konkurenta vstoupit na trh? Jaké existují bariéry vstupu?
2. rivalita mezi stávajícími konkurenty – Je mezi stávající konkurenty silný konkurenční boj? Je na trhu jeden dominantní konkurent?
3. smluvní síla odběratelů – Jak silná je pozice odběratelů? Mohou spolupracovat a objednávat větší objemy?
4. smluvní síla dodavatelů – Jak silná je pozice dodavatelů? Jedná se o monopolní dodavatele, je jich málo nebo naopak hodně?
5. hrozba substitučních výrobků – Jak snadno mohou být naše produkty a služby nahrazeny jinými?

### Podnik a stát, podnik a region

- Podnik ovlivňuje stát např.: placením daní, zaměstnáváním lidí, podporou ekonomiky skrze výrobu a prodej výrobků, politickým lobbingem, aj.
- Stát ovlivňuje podnik v podstatě vytvářením podmínek fungování podniku, tj. legislativou, budováním infrastruktury, dotacemi, státními zakázkami, aj.
- Ve vztahu k regionu může podnik také odvádět daně, zvyšovat zaměstnanost, zvyšovat či snižovat atraktivitu lokality, podílet se na ekonomickém, kulturním, sportovním (sponzoring), aj. rozvoji obce
- Nadnárodní podniky tyto vztahy rozšiřují o další státy, ve kterých působí. Tyto státy mohou podnikům vycházet vstříc (lákají investory), nebo se jim musí podniky ve svém podnikání přizpůsobovat.

### Cíle podniku

Každý podnik sleduje určitý(é) cíl(e). Cíl(em)i podniku je předurčena veškerá činnost v podniku. Cíl(e) závisí na účelu, který je důvodem jeho existence (proč daný podnik existuje?). Proto neexistuje univerzální cíl, ale obvykle se u jednotlivých podniků liší.

Přestože cílů podniku může být více, jeden obvykle bývá primární, ať už je to např.:
- Maximalizace zisku (zisk, ROI, ROE, zisk na akcii)
- Růst bohatství vlastníků vyjádřeného cenou akcie a výší dividend
- Maximalizace hodnoty podniku (shareholder value)
- Maximalizace tržeb
- Minimalizace nákladů
- Přežití (existence) podniku
- Posláním podniku je (resp. by mělo být z pohledu lidské civilizace) uspokojovat potřeby zákazníků a všech, kteří jsou s podnikem životně spjati. Očekáváme tedy, že podnik by měl být společnosti „prospěšný“ (obsah tohoto pojmu lze však vykládat různě).

Cíle velkých a malých podniků
- Velké podniky (jsou řízeny obvykle manažery, nikoliv vlastníky). Cíle: maximalizace zisku či hodnoty pro vlastníky a současné uspokojení zájmových skupin
- Malé podniky (jsou řízeny většinou samotnými vlastníky). Cíle: růst hodnoty podniku, „být svým pánem“, udržet rodinnou tradici, pocit sebeuspokojení, že jsem „něco dokázal“…)

Členění cílů
- Podle významu – vrcholové a podřazené
- Podle časového hlediska – krátkodobé, střednědobé, dlouhodobé; stavové a intervalové; trvalé a přechodné
- Podle vztahu mezi cíli – komplementární, konkurenční až protikladné, indiferentní
- Podle obsahu – ekonomické, technické, sociální

### Funkce (činnosti) podniku

- Primární funkce: zásobovací, výrobní, prodejní tyto funkce označujeme za primární, protože se objevují v každém výrobním podniku a tvoří jakousi „páteř“ podnikových činností a pro fungování podniku jsou zásadní
- Podpůrné funkce: personální, investiční, finanční, vědeckotechnická, správní, aj. Označení slovem podpůrné neznamená, že by tyto funkce byly nedůležité, ale spíše, že se nabalují na funkce primární. Pokud by však podnik nevěnoval těmto funkcím náležitou pozornost, mohlo by to též vést k existenčním problémům

### Naturální a peněžní koloběh v podniku

**Výroba (přeměna vstupů na výstupy) => Peníze => Nákup (vstupů za peníze) => Peníze => Prodej (výstupů za peníze)**

Naturálně peněžní koloběh popisuje tzv. běžnou (provozní) činnost podniku a zároveň ukazuje jakým způsobem při ní dochází k přeměnám mezi peněžními toky a naturálními toky.

### Život podniku

Pod pojmem život podniku myslíme fáze existence podniku, kterými může (ale nemusí vždy) procházet.

Založení, růst, stabilizace, krize (a případná sanace), zánik – ne každý podnik projde všemi fázemi

Život podniku významně souvisí s vývojem okolí podniku (např. stav ekonomiky, odvětví,…), jež může například umožnit vznik nějakého podniku, nebo naopak způsobit jeho zánik.

#### 1. fáze: Založení podniku 

Hlavní a primární otázka: 
Co vyrábět, poskytovat? Čím se zabývat? 

Podnikatel by měl vypracovat tzv. Podnikatelský plán (Zakladatelský projekt) 
Předkládá se bankám a jiným institucím při žádosti o úvěr, úřadům pro získání koncese a jiných povolení, atd. 
Slouží podnikateli jako nástroj řízení 
Nezbytnou součástí je zakladatelský rozpočet 

##### Podnikatelský plán

Struktura podnikatelského plánu není závazně stanovena. Podstatou je vytvořit pravdivý a přesvědčivý přehled o schopnostech, záměrech a potencionálním výnosu projektu nebo podniku.
1. SHRNUTÍ
2. ÚVOD A CHARAKTERISTIKA
    - představení majitele,druh živnosti, název firmy, logo, sídlo,  poslání a cíl podniku, kontakty
3. PODNIK
    - zdůvodnění a obsah podnikání,  popis výrobků a služeb,  právní forma podnikání, organizační struktura podniku, místo podnikání, cíle podnikání, rizika (SWOT analýza)
4. PRŮZKUM TRHU
    - analýza trhu a odvětví– cena, kvalita, vymezení cílové skupiny (cílového zákazníka)
5. MARKETINGOVÝ PLÁN
    - prodejní strategie,  cenová politika,  podpora prodeje (reklama, promotion),  distribuční cesty
6. PRODUKCE – VÝROBNÍ PLÁN
    - potřebné technologie,  produkční kapacita,  dodavatelé
7. FINANČNÍ PROGNÓZA A PLÁN
    - rozpočet zahajovacích výdajů,  předpokládaný finanční výsledek, obrat,  bilance,  bod zvratu
8. ČASOVÝ HARMONOGRAM ZAHÁJENÍ PODNIKÁNÍ
9. ZDROJE FINANCOVÁNÍ
    - Vlastní
    - Cizí

#### 2. fáze: Růst podniku

- Roste objem prodeje, podíl na trhu
- Snaha o trvalý růst (tempo růstu tržeb nevyžaduje externí financování podniku)
- Investice do podniku rostou rychleji než odpisy

#### 3. fáze: Stabilizace podniku

- Podnik má vzhledem k trhu optimální velikost, dostatek zákazníků a tržeb a má dostatečný zisk
- Odpisy se rovnají investicím a podnik si udržuje relativně stabilní velikost

#### 4. fáze: Krize a sanace

- **Krize** – delší období nepříznivého vývoje (např. úbytek zákazníků a s tím spojený pokles tržeb, ztráta likvidnosti, nedostatek kapitálu,…)
- **Sanace** – soubor opatření vedoucích k „ozdravení“ podniku, v případě úspěchu je podnik stabilizován, v opačném případě zaniká
Důležité je zjistit **příčiny krize**, pak je možné se poučit a učinit protiopatření, aby se dalo v budoucnu krizím předcházet

#### 5. fáze: Zrušení a zánik podniku

- Zrušení s likvidací – likvidace je zákonem řízený postup mimosoudního vyrovnání majetkových vztahů (likvidátorem) v případě, že majetek podniku postačuje k zaplacení závazků k věřitelům; pokud majetek podniku nestačí k uspokojení věřitelů, pak se podnik dostává do konkurzního řízení, kdy dochází alespoň k částečnému (poměrnému) uspokojení věřitelů
- Zrušení bez likvidace – v případě fúze (sloučení – pod existující společnost, splynutí – pod nově vzniklou společnost), rozdělení nebo změně právní formy podniku, tj. přechází-li majetek společnosti na právního nástupce a společnost fyzicky dále funguje v jiné podobě
- Podnik zaniká výmazem z obchodního rejstříku

### Typologie (členění) podniků

#### Kritéria členění podniků
- Podniky podle velikosti (malé, střední, velké,…)
- Podniky podle sektorů a odvětví
- Podniky podle právní formy (živnost, s.r.o., …)
- Podle hlavního cíle na podniky ziskové a neziskové
- Podniky podle působnosti - regionální, národní a nadnárodní
- Podniky výrobní a nevýrobní (poskytující služby)
- Podniky podle typu výroby
- Podniky velkoobchodní a maloobchodní, aj.

#### Podniky podle velikosti (podle počtu zaměstnanců)

- mikropodniky (do 10) obrat do 10 mil. Kč
- malé podniky (do 100) obrat do 30 mil. Kč
- střední (do 500) obrat do 100 mil. Kč
- velké (nad 500) obrat nad 100 mil. Kč

#### Podniky podle sektorů a odvětví

- Podle sektorů: veřejný, soukromý, smíšený (hledisko vlastnictví) nebo primární (zemědělství), sekundární (průmysl) a terciální (služby)
- Podle odvětví: např. klasifikace OKEČ (zemědělské, lesnické, průmyslové, stavební, dopravní, obchodní, …)

### Právní formy podniků

Kritéria volby jsou vlastně charakteristické rysy jednotlivých forem podniků, podle kterých podnikatel rozhodne, která forma je pro jeho podnikání nejvhodnější. Jsou to například:
- Způsob a rozsah ručení vlastníků (podnik ručí vždy celým svým majetkem, lišit se může u jednotlivých forem pouze ručení společníků)
- oprávnění k řízení a počet zakladatelů,
- nároky na počáteční kapitál a administrativní náročnost,
- přístup ke kapitálu a účast na zisku
- daňové zatížení, aj.

### Zákony v podnikání

Živnostenský zákon č. 455/1991 Sb.
Zákon o obchodních korporacích
   č. 90/2012 Sb.

### Právní formy podniků

Živnostenský zákon a zákon o obchodních korporacích nabízí různé právní formy podnikání:
- Živnost(ník) (fyzická osoba)
- Osobní společnosti:
    - Veřejná obchodní společnost (v.o.s.)
    - Komanditní společnost (k.s.) – někdy se řadí mezi smíšené spol.
- Kapitálové společnosti:
    - Společnost s ručením omezeným (s.r.o.)
    - Akciová společnost (a.s.)

Dále lze rozlišit např. družstvo, evropskou společnost, evropské hospodářské zájmové sdružení, státní podnik a nestátní neziskové organizace

Každá právní forma má své výhody a nevýhody a podnikatel ji vybírá přímo pro určitý druh podnikání (jinou právní formu bude mít podnikatel – instalatér a jinou výrobce lokomotiv)

### Živnost(ník)

- Živností je soustavná činnost provozovaná samostatně, vlastním jménem, na vlastní odpovědnost, za účelem dosažení zisku a za podmínek stanovených živnostenským zákonem.
- Všeobecné podmínky pro provozování živnosti (získání živnostenského oprávnění)
    1. dosažení věku 18 let,
    2. způsobilost k právním úkonům,
    3. bezúhonnost. (zákon také stanovuje překážky provozování živnosti: konkurs, insolvenční řízení, atd.)
- Druhy živností:
    - Ohlašovací (při splnění podmínek „jen“ ohlásíte jejich vznik na živnostenském úřadě)
        - Volné – stačí splnit všeobecné podmínky (velkoobchod, maloobchod, atd.)
        - Řemeslné – navíc vyžaduje odbornou způsobilost vzděláním či kvalifikací (kovářství, truhlářství, pekařství, hostinská činnost, autoškola, atd.)
        - Vázané - je také nutné prokázat odbornou způsobilost (výroba tabáku, paliv, nebezpečných chemických látek, nakládání s nebezpečnými odpady, atd.)
    - Koncesované – nutné získání koncese – státního povolení
        - (výroba lihu, zbraní, energie, ostraha majetku, provozování pohřební služby, cestovní kanceláře, střelnice, autodoprava atd.)
- Způsob a rozsah ručení – neomezeně celým majetkem
- oprávnění k řízení – řídí sám
- počet zakladatelů – jedna fyzická nebo právnická osoba
- nároky na počáteční kapitál – není povinnost
- administrativní náročnost – nízké, živnostenské oprávnění
- účast na zisku – zůstává celý podnikateli
- přístup ke kapitálu – velice omezený
- daňové zatížení - DzPFO

*Podrobně viz Živnostenský zákon č.455/1991 Sb.*

### Veřejná obchodní společnost

- Způsob a rozsah ručení – společnost odpovídá za své závazky celým svým majetkem. Společníci ručí za závazky společnosti veškerým svým majetkem společně a nerozdílně
- oprávnění k řízení – všichni společníci, pokud není společenskou smlouvou stanoveno jinak
- počet zakladatelů – minimálně dvě osoby (FO i PO)
- nároky na počáteční kapitál – není povinnost vytvářet
- administrativní náročnost – nízké, sepsání společenské smlouvy
- účast na zisku – rovným dílem, pokud není stanoveno jinak
- přístup ke kapitálu – omezený
- daňové zatížení – daň z příjmu FO (DzPFO)

### Komanditní společnost

- Způsob a rozsah ručení – komplementáři neomezeně, komanditisté do výše nesplacených vkladů
- oprávnění k řízení – statutárním orgánem jsou pouze komplementáři, v ostatních věcech rozhodují i komanditisté
- počet zakladatelů – min. 1 komanditista a 1 komplementář
- nároky na počáteční kapitál – komanditista má vkladovou povinnost, ale není určena minimální výše
- administrativní náročnost – nízká, společenská smlouva
- účast na zisku – ½ zisku komplementáři (dále dělí rovným dílem) a druhou komanditisté (dělí podle vkladů)
- přístup ke kapitálu – omezené možnosti
- daňové zatížení – komplementáři DzPFO, komanditisté DzPPO

### Společnost s ručením omezeným

- Způsob a rozsah ručení – společníci ručí maximálně do výše nesplacených vkladů, jednatelé celým svým majetkem
- oprávnění k řízení – nejvyšší orgán je valná hromada, statutární orgán (jednatelé) rozhoduje v obchodní činnosti, Dozorčí rada se zřizuje, stanoví-li tak spol. smlouva
- počet zakladatelů – může založit jediný zakladatel
- nároky na počáteční kapitál – minimální výše vkladu: 1 Kč
- administrativní náročnost – střední, společenská smlouva
- účast na zisku – podle poměru vkladů, není-li uvedeno jinak
- přístup ke kapitálu - více možností než předchozí formy
- daňové zatížení - DzPPO

### Akciová společnost

- Společnost, jejíž základní kapitál je rozvržen na určitý počet akcií*.
- Způsob a rozsah ručení - akcionáři neručí
- oprávnění k řízení – valná hromada volí představenstvo (statutární orgán) a dozorčí radu (kontrolní orgán)**
- počet zakladatelů – 1 PO nebo min. 2 FO
- nároky na počáteční kapitál – min. 2 mil. základní kapitál
- administrativní náročnost – nejvyšší, kontrola ze strany státu, k založení společnosti se vyžaduje přijetí stanov, zakladatelská listina
- účast na zisku – podle počtu a hodnoty vlastněných akcií
- přístup ke kapitálu – nejlepší možnosti
- daňové zatížení – dvojí zdanění (zisku a dividend)
- zveřejňovací povinnost – účetní výkazy, audit

### Podniky ve skupině

- Majetkové vztahy mezi podniky mohou mít různou podobu a je tím určen vliv jedné na druhou:
    - Rozhodující vliv – podnik (investor) vlastní v jiném podniku více než 50%-ní majetkový podíl (vztah mateřská-dceřiná společnost)
    - Podstatný vliv – podnik (investor) vlastní v jiném podniku nejméně 20%-ní majetkový podíl (vztah mateřská-přidružená společnost)
    - Společný vliv – několik podniků (investorů) vlastní (spoluovládají) jiný podnik (tzv. spolčený podnik)
    - Menšinový vliv – podnik (investor) vlastní v jiném podniku méně než 20%-ní majetkový podíl (minoritní vlastník)

### Omezené vs. neomezené ručení
- Ohledně ručení za závazky podniku platí, že:
- Každá společnost ručí za závazky celým svým majetkem (tzn., že v případě zadluženého podniku se může k úhradě závazků použít celý majetek podniku)
- Rozdíl v ručení u různých forem podnikání se týká vlastníků (společníků, akcionářů), kteří buď ručí
    - **neomezeně** celým svým majetkem (tzn., že v případě, že majetek podniku nebude stačit k uhrazení závazků podniku, bude použit i soukromý majetek vlastníků)
    - nebo **omezeně**, tj. neručí svým soukromým majetkem, resp. ručí pouze do výše svých případných  nesplacených vkladů, ke kterým se dříve upsali (např. při založení podniku)

### Družstva

- V českém právním systému se jedná o společenství neuzavřeného počtu osob založené za účelem podnikání či zajišťování hospodářských, sociálních, bytových či jiných potřeb svých členů.
- Obchodní firma družstva musí obsahovat označení družstvo.
- Družstvo musí tvořit minimálně 5 osob nebo dvě právnické osoby.
- Za porušení svých závazků odpovídá družstvo celým majetkem. Členové za závazky družstva neručí.
- Nejvyšší orgánem družstva je členská schůze. Statutárním orgánem družstva je představenstvo, za které navenek většinou může jednat jeho předseda nebo místopředseda.

### Státní podnik

- Státní podnik (zkráceně s. p.) je podnik, který je založen státem či jeho organizační složkou.
- Státní podniky vznikají většinou ze strategických důvodů; tj. stát nechce vydat do soukromých rukou klíčová odvětví ekonomiky (například telekomunikace, doprava či energetika).
- V čele státního podniku stojí většinou (například v Česku) ředitel, kterého jmenuje zakladatel celého podniku. Kontrolním orgánem bývá dozorčí rada, představenstvo, statutární orgán, známý například z akciové společnosti, zde neexistuje.
- Pravidla pro nakládání s majetkem jsou mnohem přísnější (podobně jako například ve státní správě; nejedná se totiž o majetek společnosti, ale státu).
- Například Česká pošta, Povodí Vltavy, Lesy ČR, Vojenské lesy a statky ČR aj.)

### Neziskové organizace

- Nevládní (nebo nestátní) nezisková organizace je organizace zabývající se obecně prospěšnou činností, avšak nezřizovaná státem a na státu nezávislá.
- Nevládní neziskové organizace (NNO) v České republice jsou:
- občanské sdružení podle zákona č. 83/1990 Sb.,
- obecně prospěšná společnost podle zákona č. 248/1995 Sb.,
- nadace a nadační fondy podle zákona č. 227/1997 Sb.
- církevní právnická osoba podle zákona č. 3/2002 Sb.
- Nevládní organizace často kritizují nedostatky a pochybení státu či jeho zákonodárné a výkonné moci, ovšem z principu nezávislosti neusilují o politické funkce. NNO nevytvářejí zisk.
- V ČR jsou to nejčastěji ekologické organizace (Greenpeace, Hnutí Duha, Děti Země), lidskoprávní organizace (česká pobočka Amnesty International, Liga lidských práv) a také organizace starající se o potřebné, mentálně postižené atd.
